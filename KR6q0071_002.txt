# -*- mode: mandoku-view; -*-
#+DATE: 2016-06-08 14:00
#+TITLE: 如淨和尚語錄
#+PROPERTY: CBETA_ID T48n2002A
#+PROPERTY: ID KR6q0071
#+PROPERTY: SOURCE Taisho Tripitaka Vol. 48, No. 2002A
#+PROPERTY: VOL 48
#+PROPERTY: BASEEDITION T
#+PROPERTY: WITNESS T
#+PROPERTY: LASTPB <pb:KR6q0071_T_000-0121a>¶¶¶¶¶¶¶¶¶¶¶¶¶¶¶¶¶
#+PROPERTY: LASTPB <pb:KR6q0071_T_002-0127a> ¶¶¶¶
#+PROPERTY: JUAN 2
¶
¶
如淨和尚語錄卷下¶
¶

* 明州天童景德寺語錄¶
侍者祖日編¶

山門天童大解脫門。豁開衲僧自己。透乾坤¶
無表裡。雖然萬古清風八面來。前樓後閣玲¶
瓏起。¶

佛殿。黃金妙相。驢腮馬嘴。咦。賊是小人智過¶
君子。¶

方丈。橫一丈竪一丈。文殊維摩隔壁抓痒。卓¶
拄杖云。盡大地人不釣自上。¶

至法座前。焚香謝恩。捧　勅黃示眾云。雲開¶
九天。呈起云。看彩鳳[口*御]出。且道。如何委悉。¶
急急如律令勅。¶

指法座。爐炭為床。鑊湯為座。口吐黑烟。彌天¶
罪過。¶

歛衣就座乃云。有問有答。屎尿狼藉。無問¶
無答。雷霆霹靂。於是眉毛慶快。鼻孔軒昂。直¶
得大地平沈。虛空迸裂。正當恁麼。且與宏智¶
古佛相見。舉拂子云。相見已了。合談何事。從¶
前汗馬無人識。只要重論蓋代功。雖然知恩¶
報恩一句如何。四海浪平龍睡穩。九天雲淨¶
鶴摩空。
<pb:KR6q0071_T_002-0127b>¶

復舉記得。僧問百丈。如何是奇特事。百丈云。¶
獨坐大雄峯。大眾不得動著。且教坐殺者漢。¶
今日忽有人問淨上座。如何是奇特事。只向¶
它道。有甚奇特。畢竟如何。淨慈鉢盂。移過天¶
童喫飯。¶

上堂。外不放入。內不放出。痛下一槌。萬事了¶
畢。且道。如何大白峯前令斬新。內外紀綱俱¶
委悉。¶

道舊至上堂。冤有頭債有主。一劍當鋒。豁開¶
門戶。拽隊成群恁麼來。放火殺人相合聚。且¶
道。如何老胡頂𩕳跨龍虎。¶

上堂。心念分飛。如何措手。趙州狗子佛性無。¶
只箇無字鐵掃帚。掃處紛飛多。紛飛多處掃。¶
轉掃轉多。掃不得處𢬵命掃。晝夜竪起脊梁。¶
勇猛切莫放倒。忽然掃破太虛空。萬別千差¶
盡豁通。¶

開爐上堂。只箇柴頭煨火種。諸方聿起競開¶
爐。天童直截超宗處。爐與柴頭盡底無。恁麼¶
却有煖氣。正好猛做工夫。且道。如何驀忽雷¶
霆轟烈焰。從教深夜雪糢糊。¶

謝新舊兩班上堂。開無間地獄。現閻羅大王。¶
聚夜叉一部。列牛頭兩行。與其進者。劍樹上¶
猛火進用。與其退者。刀山裡寒氷退藏。且道。¶
理會甚事[匹*寸]耐。飯飽弄筯判斷。屎急尿床。其¶
或未然。花柳春風入戲場。¶

上堂。天童鐵臭老拳頭。打殺江湖水牯牛。夜¶
深忽然生箇卵。天明推出大日頭。且道。如何¶
晒㫰諸人烝濕處。免教行步滑如油。¶

上堂。靈雲見處桃花開。天童見處桃花落。桃
<pb:KR6q0071_T_002-0127c>¶
花開春風催。桃花落春風惡。靈雲且置。莫有¶
與天童相見底麼。春風惡桃花。躍浪生頭角。¶

壽慶節上堂。至哉坤元誕佛國摩耶之瑞。大¶
矣貝典祝仙桃王母之春。正當恁麼且道。以¶
何為驗。觀音瓔珞妙莊嚴。勢至花鬘長自在。¶

結夏上堂。結却衲僧布袋頭。天童拈來作氣¶
毬。脚尖趯出佛無數。付與叢林作馬牛。¶

謝知事齋首座秉拂。上堂。鐵酸豏金剛圈。塞¶
斷咽喉。拽脫鼻孔。天童立地有分。衲僧乞命¶
無門。且道。如何堪與瞿曇作子孫。¶

新起妙嚴慶懺陞座。推倒多年老鼠窠。掃空¶
平地笑呵呵。從空架起生頭角。蓋覆驢牛不¶
厭多。今朝成就大緣。千古發揮大事。且道。如¶
何斫額任他門外客。到家還我箇中人。¶

復舉。文殊問無著。近離甚麼處。著云。南方。¶
殊云。南方佛法如何住持。著云。末法比丘少¶
奉戒律。殊云。多少眾。著云。或三百或五百。¶
師云。春風勾引鷓鴣啼。著問文殊。此間佛法¶
如何住持。殊云。凡聖同居。龍蛇混雜。著云。¶
多少眾。殊云。前三三後三三。師云。平地波瀾¶
釣鐵船。者兩轉語。要與諸方眉毛廝結。更有¶
兩轉語。要與諸方點眼。或三百或五百。銅錢¶
鐵錢。省數足陌。前三三後三三。蘿蔔芋嬭。淺¶
貯滿擔。諸方忽然眼開。決定拍手大笑。笑箇¶
甚麼。不笑巴人。便笑杜撰。雖然笑者還稀。忽¶
有人問天童多少眾。但向他道。新起妙嚴誇¶
第一。一齊都在畫圖中。¶

請監收上堂。竇八布衫穿。大家出隻手。橫須¶
彌為概。量大海為斗。所以生殺在前。收放在
<pb:KR6q0071_T_002-0128a>¶
後。歸功塞破虛空口。還知麼。天童不敢相辜。¶
甘作啼雞吠狗。¶

上堂。螟蛉之子。殪而逢螺蠃。祝之曰類我¶
類我。天童門下。莫有類我底麼。萬里不掛片¶
雲。天地一團猛火。¶

謝監收。上堂。金剛王寶劍在匣。有望風不犯¶
之威。天童喝下飛出。變作無孔鐵鎚。輥入荒¶
田亂草。任教日炙風吹。因甚如此。拈匙把筯¶
知多少。不是知音不易知。¶

謝造橋上堂。去那邊去。來者裡來。中間絕¶
壑斷崖。且道。如何相接。以拂子作彎橋勢云。¶
看。依稀金磴闊。彷彿彩虹彎。人從橋上過。又¶
作麼生。松蘿影裡開天巧。汗黑光中入畫看。¶

上堂。眼見黃葉落。耳聞孤雁鳴。且道。是什麼¶
物得與麼靈。咦。溪上秋光分外清。¶

浙翁遺書至。上堂。八月十八錢塘潮。淛翁聲¶
價潑天高。盡教四海弄潮手。徹底窮淵輥一¶
遭。重揀擇不辭勞。要透龍門繼鳳毛。忽然收¶
卷還源去。萬古曹溪風怒號。¶

上堂。陸脩靜陶淵明。文殊普賢。打圓相云。¶
咦。一款具呈。且道。憑誰批判。若是孔夫子。¶
吾無隱乎爾。¶

開爐。上堂。召大眾打圓相云。箇是天童。火¶
爐。近前則燒殺。退後則凍殺。忽有箇漢。出來¶
道合作麼生。㘞火爐動也。¶

上堂。天童仲冬第一句槎槎牙牙。老梅樹忽¶
開花。一花兩花。三四五花。無數花。清不可¶
誇。香不可誇。散作春容吹草木。衲僧箇箇頂¶
門禿。驀劄變怪。狂風暴雨。乃至交袞大地雪
<pb:KR6q0071_T_002-0128b>¶
漫漫。老梅樹太無端。寒凍摩挲鼻孔酸。¶

上堂。古今大雪滿長安。天童賣却這心肝。無¶
神通菩薩。猛劈一椎。千手眼大悲。揑怪多端。¶
還會麼。獅子教兒迷子訣。老婆心切不相瞞。¶

上堂。世尊道。一人發真歸源。十方虛空悉皆¶
消殞。師拈云。既是世尊所說。未免盡作奇特¶
商量。天童則不然。一人發真歸源。乞兒打破¶
飯椀。¶

上堂舉。五祖演和尚云。有人向虛空裡。寫得¶
祖師西來意五箇字。老僧大展坐具拜他。師¶
拈云。當時天童若見。只對他道。款出囚口。今¶
則莫有同款者麼。既無。依稀斜去雁。驚破海¶
門秋。¶

上堂。霜風號肅殺。霜葉墮蕭颾。舉拂子云。¶
看。唯有玲瓏岩。崔嵬望轉高。所謂天童滯¶
貨。今朝短販一遭。莫有酬價底麼。下座巡堂。¶

佛成道上堂。瞿曇臘月八。夜半走出山賊。路¶
羊腸曲。偷心虎背斑。鈍置人天者一番。天童¶
恁麼撿舉。且道。該當也無。落賺兒孫頭盡禿。¶
葫蘆藤種纏葫蘆。¶

退院上堂。進院得住便住。退院要行便行。還¶
相委悉麼。箇條烏拄杖。莫怪太生獰。擲拄杖¶
下座。¶

** 小參¶
侍者義遠編¶

除夜小參。年盡月盡日盡時盡。以拂子劃一¶
劃云。盡情劃斷。舉拂子云。者箇無盡。還見¶
麼。喚作清涼拂子。受用無盡。今夜共諸人分¶
歲。說法無盡。所以春水滿四澤無盡。夏雲多
<pb:KR6q0071_T_002-0128c>¶
奇峯無盡。秋月揚明輝無盡。冬嶺秀孤松無¶
盡。一年如是。過去無盡。一年如是。到來無¶
盡。若恁麼見得。日日眼睛定動。時時鼻孔軒¶
昂。依舊年月日時悉皆無盡。雖然盡與無盡。¶
與者拂子。總不相干。正當恁麼。忽有箇漢。出¶
來對眾。奪却免見葛藤無盡。大家慶快無盡。¶
其或未然。伏聽處分。擊拂子云。斬新曆日明¶
朝看。大歲騎牛倒上天。舉。僧問香林。如何是¶
衲衣下事。香林云。臘月火燒山。師頌云。衲衣¶
下事火燒山。臘月家貧徹骨寒。堪笑連延曾¶
未息。眉毛焦赤面皮斑。¶

結夏小參。打破黑漆桶。十方空索索。不受靈¶
山記。安居大圓覺。早晨喫粥齋時。喫飯入夜¶
打眠。早朝又起。歷劫見前。終而復始。生死¶
悠悠無定止。恁麼徹去。過去諸如來。斯門已¶
敗缺。現在諸菩薩。今各無折合。未來修學人。¶
切忌顛倒走。可中若有箇漢。出來道未在。猶¶
是繫縛盲驢。守他鬼窟。㘞九旬垂釣。正要上¶
鉤。還知麼。麻三斤乾屎橛。拳頭脚尖更。須¶
悟去始得。且道。有什麼長處。毘婆尸佛早留¶
心。直至如今不得妙。¶

瑞岩解夏小參。十方聚會魚游網。三月安居¶
鳥入籠。生殺盡時蠶作繭。心空及第黑山中。¶
大眾直饒。句外透關。機先驗臘。鞔峯棒頭有¶
刺。喝下爆雷。酌然未肯。何故釋迦元不出世。¶
達磨斷不西來。天生豈受差排。誰肯輒從抑¶
屈。況復威音那畔。空劫已前早成掩彩。今日¶
既到者裡。合作麼生。咦。放過一著三千里外。¶
咬猪咬狗。荒草葛藤。還有借路底麼。卓拄杖
<pb:KR6q0071_T_002-0129a>¶
云。摘楊花摘楊花。舉。僧問洞山。秋初夏末。¶
向什麼處去。洞山云。向萬里無寸草處去。大¶
眾洞山恁麼答話。雖則老婆心切。未免平地¶
陷人。今夜忽有人。問淨上座。只向他道。隨行¶
蹈斷流水聲。縱觀寫出飛禽跡。¶

冬夜小參。鑽氷取火憑誰信。𢬵命工夫入死¶
門。脫體一交翻得活。金剛正焰透乾坤。瑞岩¶
門下。以此見一陽來復萬物咸新。露柱燈籠¶
歡喜說偈。五臺山上雲蒸飯。佛殿階前狗尿¶
天。剎竿頭上煎䭔子。三箇胡孫夜簸錢。咄。落¶
草之談。應時納祐。只今眾中。莫有句外透關¶
底麼。出來點眼。慶快平生。其或未然。黃梅石¶
女繡鴛鴦。一日新添一線長。¶

淨慈入院。小參大眾。西湖湖裡水。南山山上¶
雲。卓拄杖云。天台拄杖子。相見笑忻忻。時節¶
因緣合談何事。卓拄杖云。喚作拄杖則觸。不¶
喚作拄杖則背。不得有語。不得無語。卓拄杖¶
云。霹靂聲前破款。電光影上發機。這邊那邊¶
逢場作戲。咄。露布葛藤。切忌𡱰沸。還知麼。¶
未曾親近。早隔大千。向上全提。轉無交涉。向¶
者裡。莫有脫窠臼透離微底麼。出來與拄杖¶
子證據。不妨攪動西湖水。撥起南山雲。拄杖¶
子𨁝跳。上三十三天。卓拄杖云。𡎺著帝釋鼻¶
孔。與天下衲僧。出氣慶快叢林。正當恁麼。所¶
謂拄杖子相見底時節因緣。只如未相見已¶
前。又作麼生。卓拄杖云。今夜小參不答話。惱¶
亂春風拄杖頭。¶

結夏小參。平地起骨堆。虛空[剜-夗+死]窟籠。驀透兩¶
重關。拈却黑漆桶。打圓相云。圓覺伽藍。十方
<pb:KR6q0071_T_002-0129b>¶
聚會。咄。淨慈門下。切忌𡱰沸。其或尚留觀¶
聽。癩馬繫樁。所謂搖扇取風涼。喫飯伸脚睡。¶
更有甚事。雖然照顧蚊虫虱蚤住。向下文長。¶
早先珍重。正當恁麼。須知有不入者保社底。¶
又且如何。花陰輕舞蝶。山影靜穿雲。¶

解夏小參。毀於佛毀於法。不入眾數。墮三惡¶
道。淨慈門下。甚生標表。還知麼。九旬結款。¶
今日放行。驢三千馬八百。吹笛打鼓。唱歌促¶
拍。直得清風不敢清。白雲不敢白。驀過瞿曇¶
者一著。雖然逢人切忌錯舉。咄。巢父飲牛許¶
由洗耳。¶

皇后殿秋會小參。妙音觀世音。具足神通力。¶
十方諸國土。無剎不現身。於是莊嚴天妙仙¶
衣。端坐坤寧寶殿。贊一人皇化。作萬國母儀。¶
道德淳熙。雨賜嘉泰。直得光齊日月。春風永¶
茂於金枝。壽等山河。瑞氣長。新於玉葉。圍繞¶
毘盧真境。發輝菩提妙花。茲者慶遇清秋。忻¶
承佳運。特頒大施。崇建小參。點開佛祖眼睛。¶
普會人天鼻孔。一敲一唱。盡林下之愚誠。載¶
喜載瞻。滿天中之心願。廣大如法界。究竟若¶
虛空。正當恁麼。以拂子打一圓相云。妙音觀¶
世音。說法故如是。且道。四眾合掌信受奉行¶
一句。又作麼生。天上有星皆拱北。人間無水¶
不朝東。¶

天童入院小參。跳出淨慈牛欄。撞入太白馬¶
廐。一團罪業黑漫漫。風吹日炙薰天臭。恁麼¶
見得。今夜小參不答話。引賊入界。莫有入界¶
底麼。牙如劍樹。口似血盆。霹靂雷霆。尤難紹¶
續。且道。如何紹續。佛殿掘東司。歡喜入地
<pb:KR6q0071_T_002-0129c>¶
獄。其或未然。疥狗不願生天。却笑雲中白鶴。¶
舉。僧問當山啟禪師。學人卓卓上來。請師的¶
的啟云。我者裡一屙便了。有甚麼卓卓的的。¶
大眾好箇一屙便了。只是雷聲浩大。雨點全¶
無。且合作麼生。一棒打翻連底脫。太平無象¶
唱山歌。¶

冬夜小參。長至迎新。如何話會。記得黃面比¶
丘道。如破鏡鳥以毒樹果抱為其子。子成父¶
母皆遭其食。好箇消息。今夜天童。乞食見小¶
利。未免𢬵身捨命。將現前大眾。作枚毒樹果。¶
念一道真言。抱捕去也。類我類我。出來出來。¶
舉拂子云。看。出來了也。有能食其父母者麼。¶
可謂知恩報恩。方堪傳授。其或未然。第二頭¶
相見。異種靈苗火裡栽。鐵花無影樹頭開。驀¶
然結箇團圝果。舉似時人收得來。於是轉作¶
龍眼茘枝甘蔗蒲桃。元屬自己家園。普請自¶
家咬嚼。吞也得吐也得。剔團圝也得。百雜碎¶
也得。有也得無也得。恁麼也得。不恁麼也得。¶
恁麼不恁麼總得。總不得也得。咄。狼藉滿地。¶
笑殺傍觀。且道。如何收拾得。誰在畫樓沽酒¶
處。相邀來喫趙州茶。¶

** 普說¶

喝一喝云。大眾者一喝。威音王未現已前。早¶
是蹉過了也。況復今日更來者裡。胡喝亂喝。¶
是甚麼𡱰沸椀鳴聲。眾中若有人。勇猛出來。¶
劈屎口椎落牙齒。𡎺向屎坑裡去。免見狼藉¶
取次欺人。直饒恁麼。也是背後揑拳。揚聲止¶
響。然曲設多門。放開一路。莫有人出來麼。良¶
久云。既無。暫借一喝。重疊狼藉。欺人去也。喝
<pb:KR6q0071_T_002-0130a>¶
一喝。有主有賓。有照有用。還知落處麼。若知¶
得落處。便知得起處。若知得起處。便知得滅¶
處。若知得滅處。便知得起滅俱滅寂滅現前。¶
於日用中。六處發現。在眼曰見。直須抉却眼¶
睛逈無所見。然後無所不見。方可謂之見。在¶
耳曰聞。直須塞斷耳根逈無所聞。然後無所¶
不聞。方可謂之聞。在鼻曰嗅。直須敲落鼻孔¶
香臭不分。然後無所不分。方可謂之嗅。在舌¶
談論。直須拔却舌頭天地緘默。然後熾然無¶
間。方可謂之談論。在身曰人。直須四大脫除¶
了無依倚。然後隨類現形。方可謂之人。在心¶
曰識。直須永絕攀緣三祇劫空。然後起滅不¶
停。方可謂之識。如上六處發現。無所間斷。前¶
來所謂有主有賓。有照有用。直得賓主互換¶
照用交參。上至三世諸佛六代祖師。下及傍¶
生異類草木昆虫。皆此一喝。無有遺者。便見。¶
威音王未現已前。只是如今。如今只是威音¶
王未現已前。無二無二分。無別無斷故。若約¶
山僧所論。喝箇甚麼。論箇甚麼。本無許多般。¶
總須喫棒。有甚蹉過。有甚不蹉過。更有臨濟¶
四喝。因行不妨掉臂。亦與一一穿却鼻孔。咄¶
一喝。如金剛王寶劍。屎廁籌一喝。如踞地獅¶
子。窟裏老鼠一喝。如探竿影草。釣蝦䗫漢一¶
喝。不作一喝用。髑髏前魍魎。今夜清涼。恁麼¶
喚作醫死馬。縱然活去者一喝。爭免箇𡱰沸¶
椀鳴聲。雖然且道。威音王未現已前。從什麼¶
處得來。還定當得出麼。若也定當得出。胡喝¶
亂喝。有甚麼過。免向繩床角頭叉手覓。其或¶
未然。拳頭脚尖。切忌惡發咄。
<pb:KR6q0071_T_002-0130b>¶

* 法語¶

** 示祖清禪人¶

老僧少年。臥牛背上吹烏鹽角。調入梅花引。¶
忽然轉嗚噎。不知所以。乃其角破而氣絕。天¶
地豁空吾心忘矣。久而返。吾心即天地之太¶
祖。嗚呼岩花開松風鳴。至於萬像無作而作。¶
皆吾心之用。而初未甞用也。於是騎牛還家。¶
尚記其彷彿。祖清上座求語參禪。禪固不知。¶
因筆聊塞來意。¶

* 頌古¶

** 青原白家三盞酒¶

#+BEGIN_VERSE
「　清貧三盞便輕酬。
　萬里曹門出鄭州。
　盡情斫¶却月中桂。
　惱亂春風卒未休。」
#+END_VERSE
¶

** 阿難問迦葉。世尊傳金襴。外別傳何¶
物。迦葉召阿難。阿難應諾。迦葉云。¶
倒却門前剎竿著¶

#+BEGIN_VERSE
「　喚一聲兮應一聲。
　兩箇分明好弟兄。
　倒却門¶前剎竿著。
　芳草漫天荊棘生。」
#+END_VERSE
¶

** 雲門云。世界恁麼廣闊。因甚鐘聲裡¶
披起七條¶

#+BEGIN_VERSE
「　鐘聲披起欝多羅。
　妙用靈通變化多。
　賊是家¶親須掃跡。
　太平無象始安和。」
#+END_VERSE
¶

** 黑老婆¶

#+BEGIN_VERSE
「　萬物朝元不較他。
　拈來直截辨誵訛。
　游春浪¶子風流甚。
　賣弄三文黑老婆。」
#+END_VERSE
¶

** 金剛圈栗棘蓬¶

#+BEGIN_VERSE
「　肘後驀生閑絡索。
　風前忽布鬧叉撑。
　那吒八¶臂空惆悵。
　夜半三更白晝行。」
#+END_VERSE
¶

** 空假中三觀
<pb:KR6q0071_T_002-0130c>¶

#+BEGIN_VERSE
「　張來張打油。
　李來李打油。
　通身骨轆轉。
　打得¶最風流。」
#+END_VERSE
¶

** 靈雲見桃花悟道。玄沙云。諦當甚諦¶
當。敢保。老兄未徹在¶

#+BEGIN_VERSE
「　一箇烏梅似本形。
　蜘蛛結網打蜻蜓。
　蜻蜓落¶了兩片翼。
　堪笑烏梅咬鐵釘。」
#+END_VERSE
¶

** 波斯匿王問賓頭盧尊者。承聞。尊者¶
親見佛來。是也不。尊者以手策起眉¶
毛示之¶

#+BEGIN_VERSE
「　策起眉毛答問端。
　親曾見佛不相瞞。
　至今應¶供四天下。
　春在梅梢帶雪寒。」
#+END_VERSE
¶

* 讚佛祖¶
侍者德霑編¶

** 觀音¶

#+BEGIN_VERSE
「　端坐圓通微妙相。
　眾生眼裡堆青嶂。
　曉來窓¶外聽啼禽。
　春風不在花枝上。」
#+END_VERSE
¶

#+BEGIN_VERSE
「　頭上寶冠牛戴角。
　脚下蓮華馬踏蹄。
　通身瓔¶珞皮毛債。
　歷劫風流輥水泥。」
#+END_VERSE
¶

#+BEGIN_VERSE
「　心塵脫落開岩洞。
　自性圓通儼紺容。
　天之敬¶龍之恭不以為喜。
　安然中咦更薦海濤翻黑¶風。」
#+END_VERSE
¶

** 出山相¶

#+BEGIN_VERSE
「　凍不死餓不死。
　深山走出這面觜。
　咦。
　人間天¶上風波起。」
#+END_VERSE
¶

#+BEGIN_VERSE
「　摩耶落賺屙出來。
　撞入草窠打一回。
　誰知有¶屈叫不得。
　殃害兒孫作罪魁。」
#+END_VERSE
¶

** 維摩¶

#+BEGIN_VERSE
「　大病現前。
　乾坤一默。
　老而不死。
　是謂之賊。
　賊¶賊春風啼鳥花狼藉。」
#+END_VERSE

<pb:KR6q0071_T_002-0131a>¶

** 達磨¶

#+BEGIN_VERSE
「　豁然無聖自作自敗。
　面壁釘樁猶敢揑怪。
　尀¶耐神光屙一堆。
　引他臭穢遭他壞。
　咦。
　葛藤荒¶草遍乾坤。
　年年賸欠春風債。」
#+END_VERSE
¶

#+BEGIN_VERSE
「　金烏飛上玉闌干。
　黑漆崑崙背面看。
　畢竟者¶些傳不得。
　落花流水太無端。」
#+END_VERSE
¶

#+BEGIN_VERSE
「　脚下莖蘆到岸也未。
　直指人心驢屁狗屁。
　狗。¶
　千古叢林遭鈍置。」
#+END_VERSE
¶

** 聽松風布袋¶

#+BEGIN_VERSE
「　松風鳴側耳聽。
　捫腹而笑。
　賊精賊精。
　咦。
　千古¶萬古得人憎。」
#+END_VERSE
¶

#+BEGIN_VERSE
「　靠箇布袋。
　瞌睡平地。
　突出毒刺。
　有人一踢。
　踢¶翻天下。
　脚跟出氣。」
#+END_VERSE
¶

** 四睡圖¶

#+BEGIN_VERSE
「　拾得寒山老虎豐干。
　睡到驢年。
　也太無端。
　咦。¶
　驀地起來開活眼。
　許多妖怪自相瞞。」
#+END_VERSE
¶

** 圓覺圖¶

#+BEGIN_VERSE
「　一隊猪狗漢。
　圍繞業識幢。
　只管要說傍人罪¶過。
　不知敗缺自己賊贓。
　㘞。
　太平無象打一椎。¶
　驚破虛空閃電飛。」
#+END_VERSE
¶

** 善財¶

#+BEGIN_VERSE
「　揑住乾坤粉一團。
　大人剛被小人瞞。
　機先若¶具機先眼。
　走殺從教起釁端。」
#+END_VERSE
¶

** 普化¶

#+BEGIN_VERSE
「　者漢走從何處來。
　鼓合臨濟白拈賊。
　鐸聲搖¶撼動風雷。
　至今大地俱狼藉。」
#+END_VERSE
¶

** 泉大道¶

#+BEGIN_VERSE
「　棒頭挑起葫蘆。
　手裡伸出鉢盂。
　噇酒噇肉破¶落戶。
　天上人間大丈夫。」
#+END_VERSE

<pb:KR6q0071_T_002-0131b>¶

** 端獅子¶

#+BEGIN_VERSE
「　咄哉揑怪老狐狸。
　披起金毛獅子皮。
　弄盡任¶從天外去。
　尾巴敗露已多時。」
#+END_VERSE
¶

** 言法華¶

#+BEGIN_VERSE
「　脚下長拖破木履。
　口內不知道甚底。
　惱亂風¶光沒奈何。
　南北東西無定止。」
#+END_VERSE
¶

** 南山律師(道宣)¶

#+BEGIN_VERSE
「　優波離後身。
　韋將軍捧足。
　布衣真童男。
　瓦鉢¶天厨食。
　咦歷劫戒光秋月明。
　南山靜照烟霜¶色。」
#+END_VERSE
¶

** 臨濟¶

#+BEGIN_VERSE
「　揑箇空拳嚇殺天下。
　這般祖師。
　畜生驢馬。」
#+END_VERSE
¶

** 濟顛¶

#+BEGIN_VERSE
「　天台山裡五百牛。
　跳出顛狂者一頭。
　賽盡烟¶花瞞盡眼。
　尾巴狼藉轉風流。」
#+END_VERSE
¶

** 無用頂相¶

#+BEGIN_VERSE
「　打殺宣州花木瓜。
　爆出越州翁木大。
　血滴滴¶風袞劍輪。
　黑漫漫彌天罪過。
　咦。
　描邈者箇賊¶頭。
　三千里外誰耐。
　面熱而汗迸流。」
#+END_VERSE
¶

** 自贊¶

#+BEGIN_VERSE
「　烏龜殼空索索。
　打一鑽響剝剝。
　也是張拳嚇¶野狐。
　描邈出來增醜惡。
　雖然三十年後。
　只管¶有人卜度。」
#+END_VERSE
¶

#+BEGIN_VERSE
「　突出娑婆世界。
　一枚真箇村頭。
　行脚都無用¶處。
　推倒只好做牛。
　釘雙角插條尾。
　綠楊芳草¶春風裡。
　可殺有力會耕田。
　賣與閻王還飯錢。¶
　不然掣電機先喫痛拳。」
#+END_VERSE
¶

#+BEGIN_VERSE
「　無明業識幢。
　竪起漫天黑。
　一句不相當。
　拳頭¶飛霹靂咦。
　老婆心切血滴滴。」
#+END_VERSE

<pb:KR6q0071_T_002-0131c>¶

** 源山主求贊頂相¶

#+BEGIN_VERSE
「　箇是淨慈毛和尚。
　口言禍福有定當。
　逐日隨¶緣去赴齋。
　是謂兩脚功德藏。
　彫裝十佛布砌¶兩廊。
　判斷一切魍魎鬼。
　主管五百羅漢堂。
　至¶於修橋造路。
　與夫浴主街坊。
　聞一切善事。
　如¶蠅見血。
　聞一切惡事。
　似蟹落湯。
　有時隨摟搜。¶
　若萬回老子歡喜。
　有時放歇蹶。
　若布袋和尚¶顛狂。
　得一文錢不曾落地。
　合十爪掌常乃謝¶天。
　只一味朴直。
　無些子壒塵。
　所以打動好事¶檀那。
　畫出這般面觜。
　且道如何比擬。
　八月十¶五中夜涼。
　一輪月照西湖水。」
#+END_VERSE
¶

* 小佛事¶
侍者清茂編¶

** 一上座下火¶

#+BEGIN_VERSE
「　萬法歸一。
　生也猶如著衫。
　一歸何處。
　死也還¶同脫袴。
　生死脫著不相干。
　一道神光常獨露。¶
　咦疾焰過風發大機。
　塵塵剎剎沒回互。」
#+END_VERSE
¶

** 醫者下火¶

#+BEGIN_VERSE
「　人間死病君能活。
　君死憑誰救得甦。
　我有單¶方一把火。
　為君燒却藥葫蘆。
　某人諾活也甦¶也。
　且道以何為驗。
　以火打圓相云。
　咦。
　本來面¶目無生死。
　春在梅花入畫圖。」
#+END_VERSE
¶

** 祖典座下火¶

#+BEGIN_VERSE
「　佛祖眼睛無柄木杓。
　東舀西舀雷奔電爍。
　放¶下忽地轉關。
　透過跳竈一著。
　咦。
　餧驢餧馬有¶來由。
　驗盡生薑不改辣。
　淨慈背後掉柴頭。
　惱¶亂春風鬧聒聒。」
#+END_VERSE
¶

** 真正上座下火¶

#+BEGIN_VERSE
「　真正參禪不存佛祖。
　踏翻圓覺伽藍。
　說甚七
<pb:KR6q0071_T_002-0132a>¶月十五。
　恁麼去真快樂。
　㘞。
　異類中行披毛戴¶角。
　南山點首笑呵呵。
　燒却娘生破直裰。」
#+END_VERSE
¶

** 祖師堂主下火¶

#+BEGIN_VERSE
「　影戲棚頭箇老驢。
　忽然𨁝跳入紅爐。
　為伊點¶出真驢面。
　雪霽千山展畫圖。」
#+END_VERSE
¶

** 知覺上座下火¶

#+BEGIN_VERSE
「　大智大愚大覺大迷。
　愚迷具大闡提。
　遊戲無¶間泥犁。
　某人淨慈句下。
　恁麼會得。
　不曾生不¶曾死。
　咦。
　亘天烈焰紅颷起。」
#+END_VERSE
¶

** 宗太上座下火¶

#+BEGIN_VERSE
「　心地開通太虛齋照。
　照極忽忘死生談笑。
　咦。¶
　燒却娘生鶻臭衫。
　切忌斫額新羅鷂。」
#+END_VERSE
¶

** 新知庫下火¶

#+BEGIN_VERSE
「　脫下舊襴衫。
　舞起新秋曲。
　秋水舞清光。
　秋山¶舞蒼綠。
　舞罷秋風歸去來。
　萬古秋蟾寒泚玉。¶
　某人且道。
　脫下舊襴衫。
　向甚處安著。
　咦。
　丙丁¶童子趁風流。
　借作送行歌一曲。」
#+END_VERSE
¶

** 慧印堂主下火¶

#+BEGIN_VERSE
「　秉智慧火燒無文印。
　烈焰發光風頭峭峻。
　且¶道因甚如此。
　高超佛祖無生死。」
#+END_VERSE
¶

** 為淛翁入祖堂¶

#+BEGIN_VERSE
「　昔從太白凌霄去。
　今自凌霄太白來。
　不墮去¶來生死路。
　展真云。
　看堂堂面目笑咍咍。
　且道。¶
　笑向阿誰。
　以真指祖云。
　大家元是主中主。
　慣¶入驢胎與馬胎。」
#+END_VERSE
¶

* 偈頌¶
侍者德祥編¶

** 幹藏¶

#+BEGIN_VERSE
「　瞿曇老賊口親屙。
　驢屎相兼馬屎多。
　打作一
<pb:KR6q0071_T_002-0132b>¶團都撥轉。
　潑天臭惡惱娑婆。」
#+END_VERSE
¶

** 化炭¶

#+BEGIN_VERSE
「　一刀兩段沒商量。
　透出無明大火坑。
　再入死¶灰烹得活。
　歲寒聲價轉崢嶸。」
#+END_VERSE
¶

** 起淨慈方丈¶

#+BEGIN_VERSE
「　方方一丈牯牛欄。
　佛祖驅來要透關。
　聊借眉¶毛相架搆。
　遮天蓋地黑漫漫。」
#+END_VERSE
¶

** 牧翁¶

#+BEGIN_VERSE
「　自家鼻孔自家穿。
　自家繩索自家牽。
　自家忽¶地都忘却。
　一笛清風送楚天。」
#+END_VERSE
¶

** 講人更衣¶

#+BEGIN_VERSE
「　老胡教網漫天闊。
　當甚多年椀脫丘。
　勘破轉¶關千聖外。
　別行條貫結冤讎。」
#+END_VERSE
¶

** 風鈴¶

#+BEGIN_VERSE
「　通身是口掛虛空。
　不管東西南北風。
　一等與¶渠談般若。
　滴丁東了滴丁東。」
#+END_VERSE
¶

** 拄杖頌寄松源和尚¶

#+BEGIN_VERSE
「　七尺烏藤掛東壁。
　春風忽來生兩翼。
　鞭起飛¶龍趁不得。
　洞庭攪碎琉璃碧。
　去兮去兮明歷¶歷。
　梅花影裡休相覓。
　為雨為雲自古今。
　古今¶寥寥有何極。」
#+END_VERSE
¶

** 敬溪翁¶

#+BEGIN_VERSE
「　揭翻古剡岸雲開。
　峻發清機劈箭來。
　裂轉面¶皮乾剝剝。
　萬山奔浪笑咍咍。」
#+END_VERSE
¶

** 送亮藏主謁碧雲¶

#+BEGIN_VERSE
「　咬狗猪漢爛泥團。
　撮著參天劍刃寒。
　轉入春¶風開笑眼。
　桃花紅照碧琅玕。」
#+END_VERSE
¶

** 送僧見明極和尚¶

#+BEGIN_VERSE
「　機絲抽盡萬緣平。
　休倚寒岩轉路程。
　千聖不
<pb:KR6q0071_T_002-0132c>¶携無影像。
　那邊借伴月華明。」
#+END_VERSE
¶

** 送僧¶

#+BEGIN_VERSE
「　生逼猢猻坐鐵砧。
　一槌天地盡崩沈。
　橫來竪¶去呵呵笑。
　喫飯噇眠邁古今。」
#+END_VERSE
¶

** 送覺兄歸洞庭¶

#+BEGIN_VERSE
「　覺盡還源見本心。
　洞庭無蓋碧沈沈。
　衲僧不¶作這伎倆。
　浪急風高意轉深。」
#+END_VERSE
¶

** 提舉太尉張求頌¶

#+BEGIN_VERSE
「　平生道德邁前賢。
　著漢衣冠拜漢天。
　自是名¶高閑不得。
　阿難依舊世尊前。」
#+END_VERSE
¶

** 觀使太尉張求頌¶

#+BEGIN_VERSE
「　居士眼睛吞佛祖。
　衲僧鼻孔透乾坤。
　眼睛鼻¶孔初無間。
　萬古宗門結痛冤。」
#+END_VERSE
¶

** 相士¶

#+BEGIN_VERSE
「　月落滄溟夜渺漫。
　衲僧面目太寒酸。
　擬將禍¶福輕偷眼。
　惡浪狂風袞亂山。」
#+END_VERSE
¶

** 牛圖¶

#+BEGIN_VERSE
「　柳堤煙斂春風靜。
　鼻孔遼天一牯牛。
　拽轉通¶身依舊黑。
　野花芳草轉風流。」
#+END_VERSE
¶

** 贈僧¶

#+BEGIN_VERSE
「　喝聲霹靂震晴空。
　白棒飛星化活龍。
　不入這¶般兒女隊。
　亂花翻袖舞春風。」
#+END_VERSE
¶

** 塗田¶

#+BEGIN_VERSE
「　劄斷潮頭大海枯。
　十方公界佃官租。
　寥寥萬¶古平如掌。
　不許傍人揚契書。」
#+END_VERSE
¶

** 送蜀僧得母書歸鄉¶

#+BEGIN_VERSE
「　雁落秋空剝萬金。
　寥寥一片老婆心。
　先天後¶地難回互。
　風急恩深冤亦深。」
#+END_VERSE
¶

** 接待
<pb:KR6q0071_T_002-0133a>¶

#+BEGIN_VERSE
「　飯籮無底乾坤窄。
　舀出炎炎熱鐵丸。
　爛斷飢¶腸重瞥地。
　佛魔無處辨來端。」
#+END_VERSE
¶

** 禮真歇塔¶

#+BEGIN_VERSE
「　歇盡真空透活機。
　兒孫相接命如絲。
　今無倒¶指空腸斷。
　杜宇血啼花上枝。」
#+END_VERSE
¶

** 師六坐道場未稟承眾或是請師云待¶
我涅槃堂裡拈出果臨終拈香云¶

#+BEGIN_VERSE
「　如淨行脚四十餘年。
　首到乳峯。
　失脚墮於陷¶穽。
　此香今不免。
　拈出鈍置我前住雪竇足庵¶大和尚。
　并書辭世頌云。」
#+END_VERSE
¶

#+BEGIN_VERSE
「　六十六年罪犯。
　彌天打箇𨁝跳。
　活陷黃泉。
　咦。¶
　從來生死不相干。」
#+END_VERSE
¶
如淨和尚語錄卷下(終)¶

歲次己丑六月初伏日。小師廣宗募刻板。¶
臨安府靈隱景德禪寺住持祖泉挍勘焉。¶
¶

* 後序¶

淨禪師得無師句。用逸格機。婁至德已前。青¶
葉䯻之後。突出無面目底。糙暴生獰。通身是¶
眼。要看是錄。予保。渠未夢見此老脚跟下汗¶
臭氣在。¶

紹定改元開爐日　靈隱高原祖泉敬跋¶
¶

獅子吼無畏說。百獸聞之皆腦裂。天衣舉似¶
箇中人。邁古超今離途轍。¶

紹定戊子中秋　天衣住山比丘文蔚謹跋¶
¶

余嚮較正永平語錄并其正法眼藏。二書之¶
中。斑斑有稱先師天童云者。蓋如淨禪師之
<pb:KR6q0071_T_002-0133b>¶
語也。溫然如天球。樸然似生鐵。只應寶愛。不¶
堪咬嚼。因欲見全錄也尚矣。今茲之夏。禪山¶
上座。携其錄兩本來。先出一本云。是某師¶
父。雲龍義林。老人久所貯也。又出一本云。¶
是某同參所持。而渠自云。其師遍歷之日。親¶
以唐本寫之。今偶得兩本。實較讎時到。願師¶
合正梓流之。余欣然接取。拜而誦之。鏗鏗法¶
曲。殷殷雅音。洋洋乎悅心聞。譬如乾闥婆王¶
彈瑠璃琴。須彌𨁝跳。大海洶涌。草木叢林。盡¶
發絃聲。金色頭陀。不覺起作舞。再展兩本。沈¶
思點對。寫手不同。互有得失。不可不正。乃分¶
水乳於結角羅紋之處。揀金沙於刀刁參差¶
之際。加倭點著旁訓。間考事跡。細書其上。意¶
在為初學也。兩次涉月始得脫手。禪山歡喜。¶
不止自辨紙筆。辛苦繕寫。直付印生。以令刊¶
行。其為法用心。可謂勤矣。於是重撿永平所¶
稱者。十而得四五。方知錄外猶多而未全收¶
也。昔瑞岩遠公。拔取永平廣錄。輯為一卷。作¶
之跋云。得百千之十一。抑此亦天童之十一¶
歟。想必有廣錄在。只願後賢勤搜羅之。¶

旹延寶八年龍次庚申中元後一日¶

後學沙門白卍山涉筆于東海王子峯